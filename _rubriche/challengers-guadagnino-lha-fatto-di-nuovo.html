---
layout: recensione
author: marta
date: 2024-05-22
categories: [editoriali]
title: "Guadagnino l’ha fatto di nuovo: il fenomeno Challengers"
tags: [Bryan Doo, Challengers, Darnell Appling, Josh O'Connor, luca guadagnino, Mike Faist, Shane T Harris, Zendaya]
image-preview: "/assets/img/guadagnino-challengers/00.jpeg"
---



<div class="container-base">
    <section class="review-content">
        <p>Come in molti avevano previsto, negli ultimi anni vedere un film al cinema si sta trasformando sempre più
            velocemente in <b>evento</b>. Quello che un tempo era riservato ai blockbuster, dopo la pandemia si è allargato a
            qualsiasi tipo di film: ciò che spinge la gente ad andare al cinema è l’esperienza che vivono all’interno
            della sala. Che sia per il piacere di trovarsi sedute accanto a decine di persone tutte vestite di rosa o
            per godere al meglio degli effetti speciali di una produzione da cento milioni di dollari, il pubblico è
            disposto a pagare il biglietto solo con la promessa che quello che vivranno all’interno della sala può
            essere vissuto solo lì. Insomma, il cinema sembra essere tornato alle sue origini, quello di <b>macchina delle
            attrazioni.</b></p><br><br><p style="text-align: center;">
            E cosa c’è di più cinematografico, in questo senso, del diventare per qualche secondo una pallina da tennis
            che viene sbalzata da una parte all’altra del campo?<br><br><br><br>
        </p>
        <div class="text-image float-right">
            <img src="{{site.baseurl}}/assets/img/guadagnino-challengers/01.jpeg" alt="Zendaya con maglia I Told Ya">
            <p>
                Forse questo è uno dei motivi del successo di Challengers, il film di <b>Luca Guadagnino</b> uscito lo scorso 24
                Aprile e di cui si continua a parlare da settimane, dando vita a un vero e proprio fenomeno di costume con
                tanto di meme, fan-art e fan-video, e merchandising perennemente sold-out.
            </p>
            <p>
                Di attrazioni Challengers ne ha tante: a partire dal cast, con <b>Zendaya </b>perfetta diva contemporanea e due dei
                giovani attori più talentuosi sulla scena, <b>Josh O’Connor</b> e <b>Mike Faist</b>, e la chimica esplosiva fra i tre che
                rende uno dei tropi più usati e abusati, quello del triangolo amoroso, elettrizzante e ipnotico; non da meno
                la colonna sonora degli ormai veterani della musica su schermo <b>Trent Reznor e Atticus Ross</b>, che irrompe
                nella narrazione diventando protagonista attivandosi con le azioni dei personaggi; e anche la sceneggiatura,
                firmata da <b>Justin Kuritzkes</b>, che spezza la storia in archi temporali che coincidono coi <i>set</i> e <i>break </i>del
                match tra Art e Patrick con cui inizia e finisce il film, e in linea con il tema del film in cui i confini
                tra sport, amore, amicizia, sesso e potere si confondono progressivamente, scrive i dialoghi come i botta e
                risposta di una partita di tennis.
        </div>
       
        </p>
        <p>
            Ma concentriamoci sulla regia. Guadagnino è un cinefilo prima di essere un regista, e i suoi riferimenti e
            citazioni sono sempre ben chiari sullo schermo (e spesso dichiarati apertamente). Ciò lo rende un
            manierista, come alcuni critici gli rimproverano, privo di uno stile proprio? Forse, ma la capacità di
            Guadagnino di sapere da chi “prendere in prestito” per tradurre le azioni sullo schermo rende il suo cinema
            interessante e divertente anche quando la qualità non è sempre alta (penso ad esempio a <i>A Bigger Splash</i>, che
            però ha molto in comune con Challengers e che, azzardo, forse è stato fondamentale per il suo sviluppo). Se
            poi è aiutato da un maestro della luce come <b>Sayombhu Mukdeeprom</b>, suo direttore della fotografia anche in
            <i>Chiamami col tuo nome</i> e nel remake <i>Suspiria</i>, gli ingranaggi della macchina delle attrazioni scivolano che è
            un piacere.
        </p>
    </section>
</div>
<div class="img-apertura-sfondo" style="border-radius: 10px;">
    <img src="{{site.baseurl}}/assets/img/guadagnino-challengers/02.jpeg">
    <h2>  </h2>
</div>

<div class="container-base">
    <section class="review-content">
        <p>
            In <i>Challengers</i>, Guadagnino da sfogo a tutto il suo estro, dai movimenti di macchina che si trasformano in un
        <i>divertissement </i>(oltre alla già citata soggettiva della pallina da tennis, notevoli anche quella della rete,
            dell’asfalto e della racchetta) a come inquadra e fa muovere le tre star del film, in modo sfacciatamente e
            orgogliosamente <i>omoerotico </i>(e infatti il web è pieno di maschi etero che non hanno trovato il film sexy),
            con una cura per il dettaglio che arricchisce (e spesso migliora) la dinamica descritta dalla sceneggiatura
            del film.
        </p>
        <p>
            Facile intuire, quindi, i motivi per i quali molte persone abbiano trovato <i>Challengers</i> irresistibile,
            portandole a vedere anche più volte il film in sala: questa coreografia di corpi, primissimi piani, parole,
            musica, luci, movimenti, che mescola Rohmer e Hitchcock ai volti pop del momento può essere goduta
            pienamente solo sul grande schermo e, sette anni dopo <i>Chiamami col tuo nome</i> e in modo completamente diverso,
            Guadagnino è di nuovo elevato a regista cult per una generazione.
        </p>
    </section>
</div>