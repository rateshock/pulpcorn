---
layout: recensione
author: marta
date: 2019-09-03
title: "#Venezia76: la recensione di Storia di un matrimonio (Marriage Story) di Noah Baumbach"
categories: [recensioni]
tags: [Noah Baumbach, Scarlett Johansson, Adam Driver, Venezia76, recensioni]
excerpt: "Cosa resta di un matrimonio quando finisce l'amore? E quanto amore resta quando finisce
un matrimonio? <b>Noah Baumbach</b> ci pone davanti questi quesiti, e in <em>Storia di un matrimonio</em>
racconta di Nicole (<b>Scarlett Johansson</b>), un'attrice hollywoodiana prestatasi al teatro per amore di
Charlie (<b>Adam Driver</b>)<b>,</b> regista teatrale. "
image-preview: "/assets/img/storia-matrimonio/01.jpeg"

---
<style>.text-with-image {
    display: flex; /* Utilizza Flexbox per un controllo migliore del layout */
    align-items: flex-start; /* Allinea gli elementi in alto */
    justify-content: space-between; /* Distribuisce lo spazio tra gli elementi */
}

.text-content {
    flex-grow: 1; /* Consente al contenitore di testo di espandersi e riempire lo spazio disponibile */
    margin-right: 20px; /* Aggiunge un margine a destra per separare il testo dall'immagine */
}

.image-container {
    flex-shrink: 0; /* Impedisce all'immagine di ridursi */
    max-width: 300px; /* Limita la larghezza massima dell'immagine */
    height: auto; /* Mantiene il rapporto dell'immagine */
}

</style>
<head>
    <title>Recensione Storia di Un Matrimonio</title>
</head>

<div class="container-base">
<p>
Cosa resta di un matrimonio quando finisce l'amore? E quanto amore resta quando finisce
    un matrimonio? <b>Noah Baumbach</b> ci pone davanti questi quesiti, e in <em>Storia di un matrimonio</em>
    racconta di Nicole (<b>Scarlett Johansson</b>), un'attrice hollywoodiana prestatasi al teatro per amore di
    Charlie (<b>Adam Driver</b>)<b>,</b> regista teatrale. I due sono sposati e hanno un figlio,
    conducono una vita apparentemente felice ma, come spesso accade, l'equilibrio si spezza. I non detti, i rimorsi, i
    desideri sottaciuti vengono a galla, e la relazione arriva al capolinea. Come affronteranno la separazione?</p>

    


<div class="text-with-image">
    <div class="text-content">
        <p>
            A un certo punto del film viene inquadrato per qualche secondo un ritaglio di giornale incorniciato alla parete della
    casa losangelina di Nicole, con una foto di lei e Charlie che accompagna un articolo dal titolo "Scene da un
    matrimonio". L'influenza bergmaniana è forte in <em>Storia di un matrimonio</em>, ma il regista e sceneggiatore
    newyorchese riesce a dare un'impronta estremamente personale e inedita a questo affresco di una crisi famigliare.
        </p><p>
        Ciò che sorprende del film è, innanzitutto, l'equilibrio fra i due punti di vista: la sceneggiatura attinge
        indubbiamente da elementi autobiografici, ma il film non protende mai a favore (o a svantaggio) di un personaggio o
        l'altro, anzi, non è nelle intenzioni di Baumbach quello di pilotare o manipolare lo spettatore verso le ragioni di una
        delle due parti. La seconda sorpresa riguarda i toni del film: nonostante racconti la fine di una relazione in modo brutale, a tratti
        straziante, in <em>Storia di un matrimonio </em>si ride, e tanto.</p><p> Un po' come la vita, la tragicità delle situazioni
        diventa comica, la burocrazia disumanizzante del divorzio offre spunti per siparietti esilaranti, e lo stile logorroico
        e corrosivo con cui Baumbach scrive i dialoghi si presta alla perfezione per questo affresco agrodolce di vita vissuta.
         </p>   </div>
    <div class="image-container">
        <img src="{{site.baseurl}}/assets/img/storia-matrimonio/02.jpg" alt="Scena da Storia di un matrimonio" width="300">
    </div>
</div>
</p>
<p>
</p><p>
Ad esaltare lo straordinario lavoro di sceneggiatura ci pensa un cast composto da alcuni dei migliori interpreti del
cinema americano contemporaneo, con Adam Driver che giganteggia e aggiunge un'altra performance straordinaria (forse la
migliore della carriera assieme a <em>Paterson</em>) alla sua filmografia giovane ma già ricca di successi, e Scarlett
Johansson non è da meno: quando finalmente si confrontano il loro botta e risposta è da togliere il fiato.
</p>

</div>
<div class="img-apertura-sfondo">
    <img src="{{site.baseurl}}/assets/img/storia-matrimonio/03.jpeg" >
    <div class="quote-recensione"><h2>Storia di un matrimonio rappresenta la vera consacrazione di Noah Baumbach</h2>
    </div>
</div>
<div class="container-base">

<p>
Ad accompagnarli una serie di personaggi secondari memorabili: dalla fenomenale <b>Laura Dern </b>nei panni
dell'avvocata di Nicole - una professionista senza scrupoli che ama giocare sporco ma che si lascia anche andare a un
monologo femminista che ha fatto scattare gli applausi in sala - ai due avvocati agli antipodi interpretati <b>Alan</b>
<b>Alda </b>e <b>Ray Liotta</b>, alle spassosissime <b>Julie Hagerty </b>e <b>Merritt
    Weaver</b>, rispettivamente la madre e la sorella di Nicole.
</p><p>
In conclusione, <em>Storia di un matrimonio </em>rappresenta la vera consacrazione di Noah Baumbach, che finora -
nonostante l'ottimo esordio e i buoni film degli inizi - sembrava brillare della luce riflessa da <b>Greta
    Gerwig</b>, co-sceneggiatrice e protagonista dei suoi due film migliori (<em>Frances Ha </em>e <em>Mistress
    America</em>)<i>.</i> Un film dalla forma europea ma dal contenuto profondamente americano, che forse per questo
riesce ad arrivare nei cuori di tutti, e che ci insegna che un amore che finisce non muore ma si trasforma, e continua a
vivere nelle piccole cose.</p>
<p>Presentato in concorso alla <b>76. Mostra del Cinema di Venezia</b>,
    <em>Storia di un matrimonio </em>sarà disponibile su <b>Netflix </b>dal 6 novembre 2019.</p>
&nbsp;
</div>