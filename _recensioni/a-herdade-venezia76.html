---
layout: recensione
author: chiara
date: 2019-09-07
categories: [recensioni]
title: "#Venezia76: la recensione di A herdade (The Domain) di Tiago Guedes"
tags: [A Herdade, Albano Jerónimo, Ana Vilela da Costa, João Pedro Mamede, João Vicente, Miguel Borges, Sandra Faleiro,
The Domain, Tiago Guedes]
image-preview: "/assets/img/aherdade/00.jpg"
url-immagine: "/assets/img/aherdade/"
---


<div class="container-base">
    <section class="review-content">
        <div class="text-image float-left">
            <img src="{{page.url-immagine}}02.jpg"  alt="a herdade"><p><i>"Soap opera portoghese", "Troppo lungo", "Mediocre"</i>. A <i>The Domain</i>
    (titolo originale <i>A herdade</i>) di <b>Tiago Guedes</b> è stato detto di tutto. La stampa italiana
    presente al festival ha dato un voto medio di 2 stelle su 5, quella internazionale 3. Sorprende una valutazione così
    bassa, addirittura più bassa dei veri mediocri di questa edizione della Mostra del Cinema: <i>No. 7 Cherry
        Lane</i> di <b>Yonfan</b> (la recensione è <a
        href="/venezia76-no-7-cherry-lane/">qui</a>) e Gloria<i> Mundi</i> di
    <b>Guédiguain</b>; o del wannabe blockbuster <i>Ad Astra </i>di cui abbiamo parlato <a
        href="/venezia76-ad-astra-brad-pitt/">qui</a>. Verrebbe da dire, forse un po'
    maliziosamente, che i critici siano esausti e che un'esperienza intensiva come un festival cinematografico, alla
    lunga, ti fa entrare in sala svogliato. La cosa salta facilmente all'occhio confrontando le valutazioni dei film
    proiettati nella prima parte della Mostra con quelli proiettati nella seconda parte. Perdonatemi i toni polemici, ma
    questa introduzione è necessaria per quella che sarà una difesa del potenziale che ha questo film, a mio avviso uno
    dei più belli presentati in concorso.</p></div>
<p>Ispirato dalla storia di un influente latifondista portoghese, <i>A herdade</i> non è
    né un biopic né un film storico, ma la struggente storia di un dramma familiare generatosi attorno alla figura di
    questo personaggio, João Fernandes (<b>Albano Jerónimo</b>)<b>,</b> e di come l'uomo debba
    confrontarsi con la Storia. Fernandes è un antieroe detestabile, un patriarca della peggior specie, un egoista;
    eppure la storia della sua ascesa e della sua disfatta è così <i>squisitamente</i> umana, così piena di pathos, da
    non poter lasciare indifferente lo spettatore. Uomo ricco e abituato ad ottenere ciò che vuole, João dispone delle
    persone nella sua vita come fossero oggetti, e il declino del suo impero inizia con la loro ribellione. Una
    ribellione personale, ma anche collettiva, in quanto una parte della narrazione si preoccupa di raccontare la
    <i>Rivoluzione dei Garofani </i>del 1974.</p>
    <img src="{{page.url-immagine}}03.jpg" height="200" alt="a herdade"> <p>Il regista del film definisce João un "<i>principe anarchico e
        progressista</i>": in effetti, Fernandes non aderisce né al fascismo dell'<i>Estado Novo</i> di Salazar né
    alla ventata rivoluzionaria democratica e socialista. Il latifondo di Fernandes è un microcosmo da lui interamente
    amministrato, in cui la libera espressione e l'appartenenza politica non sono sanzionate, purché non creino problemi
    al padrone benevolente e liberale.</p>

   
<p>Apparentemente riuscito a trattare coi comunisti e a mantenere il proprio
    latifondo intatto, con un'ellissi narrativa passiamo dal 1974 al 1991 e vediamo un João alle prese con un figlio
    tossicodipendente con cui non ha dialogo, un matrimonio ormai eroso dai tradimenti e dai segreti e infine il
    pignoramento di vaste porzioni del suo possedimento da parte delle banche.<div class="text-image float-right">
        <img src="{{page.url-immagine}}04.jpg"  alt="a herdade"> Di quel padrone distinto e potente non
    rimane che un'ombra: tutto sfugge dalle mani di Fernandes, impossibilitato a destinare le proprie terre a qualcuno
    di cui si fida, perché ha fatto terra bruciata attorno a sé. Nella mediocrità che ora gli appartiene, persino quello
    che sembra un tentativo di suicidio non gli riesce: così finisce, nel luogo dov'era iniziata, questa epopea della
    miseria morale di un uomo senza scrupoli.</p> 
<p>Il film è impreziosito da un lavoro di regia estremamente curato, da una fotografia
    essenziale ma ben studiata e da eleganti movimenti della macchina da presa, come il piano sequenza nella scena dei
    festeggiamenti di matrimonio, in cui lo sguardo della cinepresa sembra volteggiare assieme agli invitati. <i>A
        herdade </i>è una piccola gemma estremamente sottovalutata di questa edizione della Mostra. Confido nella
    possibilità che, ad una seconda visione più attenta e meno fiaccata dalla stanchezza, anche chi è stato
    particolarmente critico possa rivalutarne la bellezza.</p></div>
    </section></div>
