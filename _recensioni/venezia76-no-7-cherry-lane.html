---
layout: recensione
author: chiara
date: 2019-09-07
categories: [recensioni]
title: "#Venezia76: la recensione di No. 7 Cherry Lane di Yonfan"
tags: [A Herdade, Albano Jerónimo, Ana Vilela da Costa, João Pedro Mamede, João Vicente, Miguel Borges, Sandra Faleiro,
The Domain, Tiago Guedes]
image-preview: "/assets/img/cherrylane/00.jpg"
url-immagine: "/assets/img/cherrylane/"
---


<div class="container-base">
    <section class="review-content">
        <p>Immaginate di entrare in una sala cinematografica e di vedere di fronte a voi i disegni di una città che
            sembrano piuttosto delle fotografie. L'aspettativa sulla qualità del film sale di colpo. Ma quasi subito un
            elemento di irrealtà subentra sulla scena: l'ombra di un aeroplano assolutamente sproporzionato si staglia
            sulle case e sulle strade. A posteriori, posso dire che il progetto di <b>Yonfan </b>è ben sintetizzato
            nella sequenza di apertura di <i>No. 7 Cherry Lane</i>: il film, che ha impiegato ben sette anni per venire
            alla luce, è un caotico intreccio di realtà e dimensione onirica.</p>
        <p>Un voice-over ci accompagna durante la narrazione di questa storia non particolarmente originale: sullo
            sfondo delle proteste a Hong Kong del 1967, si configura la storia d'amore tra l'universitario <b>Ziming
            </b>(personaggio quasi autobiografico), la giovane <b>Meiling</b> e la madre di lei, <b>Mrs. Yu</b>. Già
            solo il riferimento temporale e il nodo centrale della trama richiamano un classico della storia del cinema:
            <i>Il laureato</i> di Mike Nichols. Yonfan non fa mistero dell'ispirazione, inserendo un richiamo esplicito
            al film in una scena in cui il titolo campeggia sull'entrata di un cinema.</p>
        <p>Il problema di <i>No. 7 Cherry Lane</i> è la mancanza di autenticità e originalità: è un film che sembra
            fatto per compiacere il pubblico occidentale, sperticandosi in riferimenti alla nostra letteratura, al
            nostro cinema e ai nostri stili di vita. Citazioni alla <i>Recherche</i> proustiana, imitazioni mal riuscite
            dei film della nouvelle vague, continui rimandi all'Europa e all'America sono il tributo maldestro che
            Yonfan fa all'Occidente, sperando di suscitare il nostro interesse in un atto di estrema ruffianeria. A
            lungo andare, però, queste citazioni diventano sfiancanti, come nelle interminabili scene che riproducono
            improbabili film francesi a cui assistono Ziming e la signora Yu e che dovrebbero costituire una metafora o
            un riflesso del loro rapporto, in bilico tra il detto e non detto.</p>
    </section></div>
        <div class="img-apertura-sfondo" style="border-radius: 10px;">
            <img src="{{page.url-immagine}}01.jpg">
            <div class="quote-recensione">
            </div>
        </div>
            <div class="container-base">

        <section class="review-content">
        <p>La cornice storica è effimera e pressoché inutile ai fini della trama (diversamente da <a
                href="/recensione/a-herdade-venezia76/"><i>A herdade</i></a>), se non per una breve
            scena accompagnata da una canzone c-pop cantata in <i>chinglish</i>, con un involontario effetto comico e
            anticlimatico. Lo stile di questo lavoro di animazione è caratterizzato, inoltre, da una lentezza innaturale
            dei movimenti dei corpi nello spazio. Questa lentezza, che dovrebbe amplificare l'impressione onirica della
            narrazione, finisce invece per snervare lo spettatore, con scene poco significative dilatate fino
            all'esasperazione.</p>
        <p>In conclusione, <i>No. 7 Cherry Lane </i>è l'alunno bravo che non si applica: un film con un potenziale
            enorme ma ridotto alla banalità più totale. Le idee che lo animano sono artisticamente valide, ma
            l'esecuzione ha qualcosa di stranamente e fastidiosamente amatoriale. In poche parole:
            <i><b>bocciato</b></i>.</p>
    </section>
</div>