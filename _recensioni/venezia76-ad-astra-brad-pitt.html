---
layout: recensione
author: chiara
date: 2019-09-06
categories: [recensioni]
title: "#Venezia76: la recensione di Ad Astra di James Gray con Brad Pitt"
tags: [ad astra, Brad Pitt, Donald Sutherland, James Gray, Jamie Kennedy, John Ortiz,
Kimberly Elise, Liv Tyler, Loren Dean, Ruth Negga, Tommy Lee Jones, Z-Dogg]
image-preview: "/assets/img/adastra/00.jpg"
url-immagine: "/assets/img/adastra/"
---


<div class="container-base">
    <section class="review-content">
        <p><i>Ad Astra</i>, diretto da <b>James Gray</b> e recitato e prodotto da <b>Brad Pitt</b>, è un fulgido
            esempio della volontà di Alberto Barbera, direttore artistico della Mostra del Cinema di Venezia, di
            accostare le grandi produzioni americane ai film autoriali e, se vogliamo, <i>di nicchia</i> che
            popolano generalmente i festival cinematografici. Destinato a diventare un blockbuster, anche e
            soprattutto per la presenza importante di Brad Pitt, <i>Ad Astra</i> si presenta come un film
            decisamente fuori posto nella competizione lagunare.</p>

        <div class="text-image float-right">
            <img src="{{page.url-immagine}}01.jpg" alt="ad astra">
            <p>La storia narra di un figlio (<b>Brad Pitt</b>) alla ricerca del padre (<b>Tommy Lee Jones</b>),
                stazionato presso il pianeta Nettuno e accusato di aver creato un dispositivo in grado di mettere a
                repentaglio la vita degli umani sulla terra. Il progetto ambizioso di James Gray è, a detta dello stesso
                regista, quello di <i>"portare sullo schermo la più realistica rappresentazione dello spazio fatta in un
                    film"</i>. Affermazione audace, considerando che il realismo
                fantascientifico è già stato esplorato
                con risultati ben più significativi dall'<i>Interstellar </i>di Christopher Nolan. Il film, intriso di
                citazionismo, da Malick a Kubrick, da Gravity al già citato Interstellar, cade vittima delle proprie
                ispirazioni, diventando una copia sbiadita delle stesse e non aggiungendo nulla al genere
                fantascientifico.</p>
            <p>Il voice over dello stesso Pitt, ingombrante e ripetitivo, non fa altro che descrivere le scene che
                si
                stanno svolgendo di fronte ai nostri occhi. Quando non è impegnato a dirci cose che la recitazione
                di un
                buon attore dovrebbe già dire da sé, il nostro Roy si lancia in considerazioni filosofeggianti sulla
                vita, l'universo e tutto quanto. Il suo amaro commento sulla guerra in corso sulla Luna, messa in
                relazione con una non meglio specificata natura umana, mi ha riportato alla mente battuta che
                suonava
                più o meno così:</p>
        </div>
        <blockquote><b>War, huh, good God y'all, what is it good for? Increasing domestic manufacturing.</b>
            <br>
            <b> - Bo Burnham, <i>Make Happy</i></b>
        </blockquote>

        <p><b>Liv Tyler </b>nei panni della moglie di Roy, come già notato da altri, non fa altro che riprendere il
            suo ruolo in <i>Armageddon</i>. La sua presenza nel film è completamente ininfluente. Una guida su come
            sprecare un'attrice come lei in un ruolo in cui non dice più di una manciata parole. Ciò che
            infastidisce di <i>Ad Astra</i> è che nello spazio immaginato da James Gray le donne sono quasi
            inesistenti. Quando ci sono, finiscono per presentarsi come dei <i>token (</i>spesso<i> black)
                characters</i>, ovvero delle semplici "quote" da rispettare, mentre la narrazione continua a
            incentrarsi su uomini bianchi.</p>
        È una pellicola sostanzialmente mediocre e pretenziosa, bersagliata dalla critica europea e
        <i>sorprendentemente</i> accolta con favore da quella statunitense. Non c'è dubbio che al botteghino questo
        film ripagherà ampiamente i costi di realizzazione (la stima è di un'apertura tra i 17 e i 20 milioni di
        dollari). Del resto lo sappiamo, Brad Pitt è un personaggio importante che naturalmente attrae spettatori al
        cinema.

        <i>Ad Astra</i> uscirà nelle sale americane il 20 settembre prossimo e in quelle italiane il 26 settembre.
</div>
</section>
</div>