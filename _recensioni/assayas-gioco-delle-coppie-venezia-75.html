---
layout: recensione
author: marta
date: 2018-09-05
categories: [recensioni]
title: "#Venezia75: la recensione de Il gioco delle coppie (Doubles vies) di Olivier Assayas"
tags: [Christa Théret, Doubles Vies, Guillaume Canet, i wonder pictures, Il gioco delle coppie, Juliette Binoche, mostra del cinema di venezia, Non-Fiction, Nora Hamzawi, Olivier Assayas, Pascal Greggory, venezia 2018, venezia75, Vincent Macaigne]
image-preview: "/assets/img/assayas-gioco-coppie/00.jpeg"
---

<div class="container-base">
    <section class="review-content">

<p>Nevrosi e sfide del mondo contemporaneo sono i temi della nuova commedia di <b>Olivier Assayas</b>, che si serve di
    un ottimo cast per riflettere su come la tecnologia stia cambiando il nostro modo di pensare e di rapportarci col
    prossimo.</p>
<p><i>"Gli e-book sono comodi ma vuoi mettere l'odore della carta?" </i>Da lettori, avrete sicuramente affrontato almeno
    una volta il dibattito sui cambiamenti digitali nel mondo dell'editoria, ed è proprio da questa riflessione che
    parte <i>Il gioco delle coppie </i>(titolo originale <i>Doubles vies</i>), il film che Olivier Assayas (<i>Sils
        Maria, Personal Shopper</i>) presenta in concorso alla <b>75. Mostra del Cinema di Venezia</b>.</p>
        <div class="text-image float-right">
            <img src="{{site.baseurl}}/assets/img/assayas-gioco-coppie/01.jpeg" alt="gioco delle coppie">
<p>Alain (<b>Guillaume Canet</b>) è un editore parigino che rifiuta di pubblicare il manoscritto di Léonard (<b>Vincent
        Macaigne</b>), suo autore di lunga data nonché amico personale; il libro è l'ennesimo lavoro autobiografico che
    Léonard "spaccia" per romanzo, creando non poco imbarazzo nella piccola cerchia di amici perché le persone di cui
    narra sono facilmente riconoscibili. La moglie di Alain, Selena (<b>Juliette Binoche</b>), si oppone però a questa
    decisione, e insiste perché il marito pubblichi il romanzo dell'amico.</p>

<p>Assayas  mette in scena una commedia tutta fatta di dialoghi su un mondo in costante cambiamento, usando in modo
    intelligente gli espedienti narrativi tipici della commedia francese contemporanea (tradimenti, triangoli amorosi,
    equivoci e cliché) ma stando attento a non cadere in facili stereotipi; le novità tecnologiche e i cambiamenti del
    mercato sono una fonte d'ansia per i personaggi del film, tutti trenta-quarantenni, sebbene non tutti i cambiamenti
    vengano visti in negativo.</p></div>
    
<p>L'umorismo è corrosivo con momenti di pura ilarità (e alcune citazioni cinefile spassosissime), il ritmo incessante,
    gli attori tutti straordinari nello sfiancarsi di parole a vicenda mantenendo grande naturalezza.</p>
<p>È facile immedesimarsi in Alain, ottimista ma che fatica a stare al passo coi cambiamenti che mettono a rischio il
    suo lavoro; oppure in Léonard, pessimista e depresso, allergico ai social network nonostante il narcisismo che lo
    porta a rendere pubblica la sua vita sentimentale; i cosiddetti <i>millennials </i>forse si riconosceranno di più in
    Laure (<b>Christa Theret</b>), esperta di marketing digitale che maschera la sua emotività dietro il cinismo.</p>
    <div class="text-image float-left">
        <img src="{{site.baseurl}}/assets/img/assayas-gioco-coppie/02.jpeg" alt="gioco delle coppie"><p>In tutto questo, la macchina di Assayas rimane invisibile, facendoci sentire invitati ai convivi dei protagonisti
    senza essere invadenti.</p>
   
<p>Il paragone con un film come <i>Perfetti sconosciuti </i>di <b>Paolo Genovese </b>(che a Venezia è in giuria e si
    troverà a giudicare anche il film di Assayas) appare naturale, ma le differenze sono tante: mentre la sceneggiatura
    di Genovese tende a demolire le relazioni fra gli amici con uno sguardo giudicante e usa una struttura narrativa ben
    definita, la commedia di Assayas fila come un flusso continuo pressoché privo di struttura, reggendosi solo sui
    dialoghi (spezzati in più quadri).</p> </div>
<p>Ma soprattutto,<i> Il gioco delle coppie </i>ci invita a empatizzare coi suoi protagonisti, a trovare in loro un po'
    di noi e a spingerci verso una riflessione ancora più profonda su noi stessi. E a ricordarci che oltre alle
    relazioni pubbliche e al content marketing c'è la vita.</p>
<p><i>Il gioco delle coppie </i>sarà nelle sale italiane dal 3 Gennaio 2019, distribuito da <b>I Wonder Pictures</b>.
</p>
    </section>
</div>